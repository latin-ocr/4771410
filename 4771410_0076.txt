62

quid relinquatur, refert, unde haec ipse resciverit.
Captivum Trojanum, Helenum vatem, praedixisse
id ita fore ac praeterea in fatis esse, ut currente
hac aestate Troja expugnaretur3 si falsus reperia-
tm· , eum ultro sese morti obtulisse. Hortatur igi-
tur Philoctetam ad voluntariam profectionem. Pul· ’
chrum enim fore, si contingat ut Graecorum unus
omnium fortissimus vir non solum sanetur, sed
etiam expugnata Troja maximam sibi paret gloriam.

Vel sic tamen non conciliatur animus Philocte-
tae3 novus eum subit metus, ne ille, sponte tradito
arcu, aliam machinetur fraudem, aut ne violentiam
irritam fore intelligens, blandis verbis idem sibi
persuadere tentet. Certissimo igitur non cedendi,
quidquid eventurum esset, consilio capto, nunc quo-
que ei obsequi recusat.

Hanc orationem legentes subeat fortasse dubitatio,
num Sophocles Neoptolemum hic finxerit prudentio-
rem et eloquentiorem, quam a juvenili aetate ac
bellicosa ejus indole exspectari licebat.

Responsum in promptu est. Neoptolemus per to-
tam fabulam patris Achillis simillimum se gerit,
nisi quod gloriae studio et patriae amore ductus ,
speciosis Ulyssis verbis aliquantisper abripi se passus

est. Mox tamen ingenua commissae fraudis indig-

 

