*12

στέγειν, κ. τ. λ. (1);

Quum vero chori introitus nulla *vestigia appareant,
chorus putandus est ab initio adfuisse quidem in
scena, ita tamen ut ab actoribus remotus staret.

Quaerit autem chorus e Neoptolemo, duce suo,
quid sibi peregrino in peregrina terra facieudmn quid-
ve dicendum sit viro suspicaci, Philoctetam intelli-
gens. Neoptolemus eos, si forte velint speluncam
Philoctetae inspicere, jubet introire, modo sibi ad
manum sint, quum ille redierit3 dein quaerenti,
ubi locus ille sit, monstrat antrum, addens, Philo-
ctetam fortasse ad victum quaerendum exiisse, quippe
qui feras venando miseram vitam degat nec quem-
quam malorum suorum medicum reperire possit.

His auditis, chorus commiseratur hominem, qui,
nullo adjuvante, omni convictu mortalium carens,
solus, miser saevo morbo laboret; miratur, eum tan-
tas miserias durare posse3 hunc, nullo certe nobilium
minorem, ita omnium rerum expertem jacere, remo-
tum ab omnibus, exceptis feris, fame et doloribus
cruciatum, mala non ferenda patientem, dum echo

e longinquo lamenta ei remittat.

(l) Quomodo Wunderus id vel e Neoptolemi verbis vss.
144 seqq. intelligi dicat, non assequor. ’

