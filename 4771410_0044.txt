30

spectatoribus repraesentetur. Respondente illo, do·-
lere se ejus aerumnaS, Philoctetes iterat, quod modo
dixerat, morbum violenter quidem ingruere, sed cito
abire solere3 orat igitur eum, ne se solum relinquat3 ’
cui hic ambigue respondet, sine illo abire sibi nefas
esse, et dextra data fidem praestat, quam ille satis ha-
bet. Mox tantis affligitur cruciatibus, ut ad insaniam
adigi videatur, verbaque edat abrupta et brevia, quae
a Neoptolemo non intelliguntur, putante, eum revera
insanire. Cupere videtur, ut in antrum suum intro-
ducatur3 quod tamen ex ejus verbis vix divinare illi
licet. Dum autem Philoctetam rogantem dextra
prehendit, ducturus, quo ille Vellet, morbi vis au-
getur adeo, ut ne tangi quidem se sinat3 deinde
humi se projicit Terraeque supplicet, ut se moribun-
dum excipiat. Dum sudor de corpore ejus destil-
lat et sanies e venis effluit, mox somno sopitur
exoptato3 quare tranquillum eum sinere Neoptole-

mus comites suos jubet.

Vehementissima haec Philoctetae lamenta et fietus
tribus eruditissimis viris ansam dederunt, ut sua
quisque ratione de ea re animadversiones in medium
proferrent, dignas illas, quas commemoremus, Win-

ckelmannum dico, Lessingium, Herderum.

