42

mox Neoptolemus, mutata animi sententia, quid rei
agatur, ei patefacit. Alti enim animijuvenem, quem
jam statim initio fabulae fallacibus Ulyssis consiliis
indignatum, nec nisi pulcherrimis gloriae sapientiae·
que praetentis praemiis victum tandem cessisse vi-
dimus, pudet vehementer tam turpis fraudis fuisse
adjutorem. Non tantum horrenda Philoctetae mala
animum ej us ad misericordiam flexerant, sed maximam
vim in ingenuo juvene habuerat senis candor et sim-
plicitas. Tantam ingenio suo vim facere non potest,
ut senem, cujus fidem dolo sibi conciliarat, prorsus
prodat3 hominem, cui arcum, unicum vitae praesi-
dium, surripuerat, non amplius celare potest, quod-
nam revera sit consilium, quo iter in Lemnum
susceperit. Ne tamen credas, Neoptolemum ideo
Philoctetae abducendi consilium missum facere.
Fraudem ei aperit, quia sperat et confidit, fore ut
Philocteta, cognitis Graecorum rebus, eo adduci
se patiatur, ut sponte ipsum ad Trojam sequi para-
tus sit.

Hoc igitur loco ponenda est dramatis περιπάτεια (1)
quam adesse in hac fabula fuerunt qui negarent,

mirifice falsi illi quidem. Etenim ut hactenus omnia

(1) Arist. Poet. Cap. XI.

 

